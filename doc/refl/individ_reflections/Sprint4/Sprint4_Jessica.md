**What do I want to learn or understand better?**

*Vart jag är:* Under denna sprinten har jag lärt mig mer om JavaScript genom att läsa en del i källkoden. Jag har även arbetat vidare på att få igång appen och känner att jag lärt mig mer om hur de olika programmen hänger ihop, exempelvis att Expo används för att ladda upp JavaScriptkoden till en server.

*Vart jag vill:* Nu vill jag lära mig mer om 1) hur man faktiskt får igång appen på datorn. Detta tycks vara ett vanligt förekommande problem för speciellt Windowsdatorer. 2) jag vill även lära mig mer om hur man göra ändringar i appen, så att gruppen kan börja utveckla denna på riktigt.

*Hur skall jag komma dit:* För att få igång appen genom emulatorn så behöver jag sätta mig ner och bearbeta problemet. Pontus har tipsat om att det kan vara för dålig prestanda på min dator, vilket gör att det tar för lång tid för datorn att processa allt innan en uppkoppling skapats. Jag kan därför även testa att ladda ner källoden och nödvändiga program på min gamla dator, som har en bättre processor. Fungerar inte detta så bör jag fråga om hjälp igen.

Att lära mig och förstå hur man gör ändringar i appen hade underlättats av att kunna köra appen på emulatorn, men fungerar inte detta är det troligtvis bra att försöka parkoda med en annan gruppmedlem och lära sig vilka effekter redigeringar i koden har. Det kan även underlätta att fortsätta läsa på om JavaScript.

**How can I help someone else, or the entire team, to learn something new?**

*Vart jag är:* Denna veckan har jag arbetat tillsammans med Agnes och Philip med att ta fram dokument så att andra gruppmedlemmar enklare kan lära sig JavaScript. Detta har vi gjort genom att 1) Skapa ett dokument med kort om syntax, länk till ett quiz och en hjälpsida, 2) Genom att kommentera i en index.js-fil om vad all kod gör och hur det hänger ihop och 3) Skapa ett template-dokument för vad en index.js-fil bör innehålla.

*Vart jag vill:* Jag vill nu kunna bidra med mer praktisk kunskap om appen och hur problem kan lösas, eller hur problem löses i JavaScriptkoden.

*Hur skall jag komma dit:* Genom att dels försöka lösa så att jag kan köra appen i emulatorn kan jag förhoppningsvis lära mig en del i processen, exempelvis vad olika felkoder innebär samt hur man kan åtgärda det. Jag vet andra som har samma problem som jag och om jag lyckas med detta kan jag hjälpa dem. För att kunna hjälpa andra med JavaScriptkoden kan jag fortsätta läsa på om språket, men jag tror även att jag lär mig en hel del genom att sätta mig ner och koda, bara göra det helt enkelt.

**What is my contribution towards the team’s application of scrum?**

*Vart jag är:* Denna sprinten har jag hjälp till att skriva user stories med gruppen. Mer specifikt har jag varit fokuserad på att få in syftet i storiesen, vilket är viktigt att ha med. Jag har även varit med och hållit kontakten med produktägaren och diskuterat prioritet av user storiesen, vilket är något man gör i scrum.

*Vart jag vill:* Jag vill kunna bli bättre på att nu dela upp user storiesen i tasks och få mer erfarenhet av vad som är ett rimligt estimat på en task.

*Hur skall jag komma dit:* Genom att diskutera uppdelning av user storiesen till tasks med andra får jag övning i nedbrytningsprocessen. För att kunna avgöra vad som är ett rimligt estimat på en task kan jag vara delaktig i den initiala estimeringen och sedan arbeta med att förfina denna efter att vi satt igång med tasksen.

**What is my contribution towards the team’s deliveries? That means that for the personal learning objective you will each week write down what you have achieved in relation to last week's ambition (technologies, concepts and skills learnt as well as how this was achieved), what you would like to achieve for the next week and how to make the change happen. The first week of the course you describe the current situation by motivating a learning objective. It is perfectly fine to change objective/s each week as long as you can motivate the change and you evaluate the outcome of the previous week (e.g. describing the current situation).**

*Vart jag är:* Jag har arbetat med att försöka få igång appen i emulatorn, men detta har inte löst sig helt och hållet ännu. Dock har jag kommit längre och förstått att det antagligen är Expo som bråkar. Jag har även studerat källkoden en del för att försöka förstå den bättre och hur allt hänger ihop. Exempelvis har jag lärt mig lite om hur viewsen fungerar och att varje view blir likt en ny sida i appen.

*Lärandemål: (Vart jag vill)* Jag vill kunna få igång appen i emulatorn och bli bättre på att förstå hur funktioner är uppbyggda i JavaScript, samt var dessa läggs in i koden. Detta för att bättre kunna bidra till utvecklingsarbetet och kunnalära andra om något nytt.

*Hur skall jag komma dit:* Fortsätta med att försöka få igång appen. Har blivit tipsad om att försöka se till att ha en bra internetuppkoppling och köra uppkopplingen flera gånger, samt ha laddningssladden ikopplad. Tydligen ska det vara enklare att få till en uppkoppling med Expo då. För att förstå mer om funktioner i JavaScript kan jag använda mig av att göra lite "detektivarbete" i appens källkod, alltså att spåra olika funktioner och var de ligger i koden. På så sätt lär jag mig mer om hur koden byggs upp och hur olika instanser kommunicerar. 
