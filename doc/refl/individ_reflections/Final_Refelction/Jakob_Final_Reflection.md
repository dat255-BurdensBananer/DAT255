**What do I want to learn or understand better?**

I början av projektet fokuserade jag mest på att lära mig verktygen vi använde under projektet och dessutom lära mig hur scrum fungerar.
Det visade sig snabbt att de största problemen låg i att få igång utvecklingsmiljöerna på alla gruppmedlemmarnas datorer och det var där fokus behövde läggas.
Personligen tror jag att projektet blev lidande av att en så stor del energi och frustration gick åt till att få verktygen att fungera i början av projektet.

I mitten av projektet hade jag lagt mycket tid och energi på att få igång, både min egen och mina gruppmedlemmars, utvecklingsmiljöer.
När detta till sist var gjort började vi fokusera på att producera kod. Jag kunde inte språket alls och det blev därför en lång startsträcka, där mycket tid spenderades på att försöka förstå hur språket är uppbyggt och hur man gör små förändringar.
Vår approach till kodandet var att bara börja koda och göra små förändringar allt eftersom. Det visade sig dock vara svårt utan några som helst förkunskaper och vi var tvungna att backa tillbaka lite och läsa på om vilket designmönster som användes (redux) och hur språket är uppbyggt (react).

Mot slutet av projektet hade vi kommit igång med kodningen och kunde börja producera på riktigt. Efter att ha spenderat många timmar på att göra minimala förändringar skapade vi till sist en förståelse för språket och appens uppbyggnad. Jag kodade tillsammans med Oscar och vi fick gjort allt de tasksen vi hade hoppats på.

Till framtida projekt ska jag se till att avsätta mer tid i början åt att läsa på om nya språk och nya verktyg. Michael från Trine sa på en gästföreläsning att han tycker det bästa sättet att anamma ett nytt språk är att bara börja och lära sig under tiden, detta var dock något som inte fungerade i vår grupp.


**How can I help someone else, or the entire team, to learn something new?**

I början av projektet hade vi svårt att få igång våra utvecklingsmiljöer. Jag och Oscar la då ner mest tid för att få igång dem och hjälpte sedan de andra i gruppen att få igång deras.

I mitten och slutet av projektet började jag komma igång med kodningen och kunde då hjälpa mina gruppmedlemar genom att förklara hur jag hade gjort och tänkt.

Genomgående känner jag att har förmedlat det jag lärt mig till övriga gruppmedlemmar. Jag tror att jobbet som lades ner i början av projektet var viktigt för att alla skulle komma igång. Alla gruppens medlemmar har varit bra på att ta till sig kurslitteratur och delat med sig av detta till varandra.

Till framtida projekt ska jag bli bättre på att förstå mina gruppmedlemmars behov och anpassa det jag gör bättre för att driva gruppen framåt, jag vill också att mina gruppmedlemmar gör samma sak för mig.


**What is my contribution towards the team’s application of scrum?**

I början av projektet bidrog jag genom att läsa litteratur och gå på alla föreläsningar som hölls. Jag kunde därför vara med och bidra med det jag lärt mig, till exempel genom att se till att vi genomförde daily scrums. Som scrummaster såg jag även till att hålla kontakten med andra grupper, både genom scrum of scrums, men även genom annan kommunikation.

I mitten av projektet blev vårt scrumarbete lidande av våra tekniska problem. Eftersom majoriteten av tiden gick åt till att stånga oss blodiga med programmeringen och inte komma någonstans tappade vi scrum-metodiken. 

I slutet av projektet plockade vi upp tråden igen och jag bidrog genom att se till att vi höll konceptet. Genomgående höll vi ändå uppe scrummetodiken väl och jag tycker jag var en bidragande faktor till att detta gjordes.

Till framtida projekt tar jag främst med mig vikten av att planera inför kommande sprint. Det räcker inte att göra en övergripande planering utan hela gruppen måste vara med på exakt allt som ska göras. Detta måste också visualiseras på ett bra sätt på scrumboarden (tex genom Trello).


**What is my contribution towards the team’s deliveries? That means that for the personal learning objective you will each week write down what you have achieved in relation to last week's ambition (technologies, concepts and skills learnt as well as how this was achieved), what you would like to achieve for the next week and how to make the change happen. The first week of the course you describe the current situation by motivating a learning objective. It is perfectly fine to change objective/s each week as long as you can motivate the change and you evaluate the outcome of the previous week (e.g. describing the current situation).**

I början av projektet tog jag ansvar genom att se till att alla hade igång sina utvecklingsmiljöer och därmed kunde producera.

I mitten av projektet tog jag ansvar genom att komma framåt i programmeringen och börja skapa värde.

I slutet av projektet slutförde jag de tasksen jag skulle och bidrog till att vi faktiskt hade en nice slutprodukt att kunna visa upp under demon.

Sammanfattningsvis tycker jag att jag, utöver de tekniska delarna, bidrog till gruppens användande av scrum. Jag och Jessica ordnade dessutom de acceptanstester och kriterier som användes.

Till framtida projekt ska jag lägga mer fokus på att metodiken följs i alla delar av projektet. När det går trögt så kan det ju vara ännu viktigare att strukturerna följs och att alla vet vad som ska göras.
De viktigaste lärdomarna jag tar med mig från kursen är därför att följa strukturen som bestämts på förhand och att planera bättre för varje sprint.
