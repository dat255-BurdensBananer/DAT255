**What do I want to learn or understand better?**

*Vart jag är:* 

Jag hade som mål i kursen att lära mig mer om agila processer och programmering generellt. Jag tycker att jag lärt mig mycket kring bägge delarna. När det kommer till agila processer, och framförallt scrum, har tar jag med mig mycket lärdomar kring felsteg och hur man kan ta sig förbi dem. Jag har lärt mig om hur svårt det kan vara att uppskatta komplexiteten i uppgifter, och hur lätt det är att börja tumma på fokus på processen för att istället lägga kraft på själva "arbetet", trots att det oftast gör allt mycket svårare i längden. Min strategi för att lära mig mer har funkat bra både här och för programmeringen, där jag lärt mig mycket om att sätta sig in i ett nytt språk och en ny arkitektur med JavaScripts, React-Native och Redux. Jag körde mycket på "trial and error" samtidigt som jag supplementerade med att läsa på överallt jag kunde. Jag kommer ta med mig denna strategi framöver i framtida projekt. 

*Vart jag vill:*

Jag vill självklart fortsätta förbättra mina kunskaper. Jag känner att jag fortfarande har mycket att lära för att få projekt att funka bra enligt de agila principerna, och jag vill gärna bli bättre eftersom det känns som att jag kan använda kunskaperna i flera olika projekt över olika discipliner. Jag vill utveckla min förmåga inom programmering också, men kanske inte fullt lika mycket eftersom jag inte tror att jag kommer arbeta lika mycket med det. Däremot har det varit väldigt nyttigt för mig att gå igenom processen av att lära mig något helt nytt, om inte annat för att förstå hur det är för mina eventuella kollegor som kommer behöva göra samma sak i framtiden. Troligvis kan jag också applicera många av mina lärdommar härifrån på att lära mig andra komplexa saker utanför just programmeringsvärlden. 

*Hur skall jag komma dit:*

Jag kommer fortsätta med mina tidigare strategier, men kankse också att försöka ställa fler frågor till folk som kan. Jag tycker att det givit mycket att prata med både Håkan, Jean-Philipp och Pontus om diverse saker, och det har nog sparat mig mycket tid i längden. Jag kommer också ta med mig strategin att bara börja försöka bygga något och lära mig på vägen. 

**How can I help someone else, or the entire team, to learn something new?**

*Vart jag är:*

Jag tycker att jag lyckades ganska väl med mina mål att sprida kunskap och bra stämning i gruppen. Trots att utmaningarna vi ställdes inför var väldigt tuffa tycker jag att vi kämpade oss framåt och tillslut kom fram med en lösning vi kunde stå bakom. Framförallt kunde jag bidra lite tidigt med scrum-relaterade saker och sedan framöver med kunskap kring Redux och generellt hur appen var uppbyggd. Mina strategier här, vilka inte helt olikt de andra kretsar kring att lära mig så mycket som möjligt, tycker jag fungerade bra. 

*Vart jag vill:*

Jag vill bygga vidare på detta för framtida projekt, och se till att jag forsätter bidra med en bra atmosfär för tillväxt inom gruppen. Jag ska jobba vidare på vilka saker som är bäst att lägg fokus på tidigt och sedan hur jag ska förmedla dem till resten av gruppen. Nästa gång kommer jag definitivt kunna bidra med mer redan från början eftersom jag lärt mig så mycket under detta projektet. 

*Hur skall jag komma dit:*

Som sagt kommer jag fortsätta se till att lära mig relevanta saker och träna på att läsa av gruppen och dess behov. Exempelvis kan det handla om att titta på andra grupper och hur de jobbar, eller läsa böcker om gruppdynamik och lärande. 

**What is my contribution towards the team’s application of scrum?**

*Vart jag är:*

Som nämnt ovan kunde jag bidra en del i början. Som grupp tappade vi lite fokus på scrum i mitten av projektet när vi verkligen ville få utvecklingsmiljön och appen att fungera, och då föll även mycket av mitt bidrag bort. Tillsammans lyckads vi i slutet ta upp fokus igen, och då försökte jag vara duktig på att lyfta upp våra processer och dessutom fokusera lite mer på våra KPI:er. Min strategi här funkade helt okej, men jag skulle behövt komma på något annat för att hålla kvar mitt fokus under hela perioden. 

*Vart jag vill:*

Som jag sagt känner jag att jag fortfarnde har mycket att lära om scrum och hur det kan användas effektivt i framtida projekt. Jag tror att jag behöver bli bättre på att få någon struktur kring det som gör att det blir naturligt att jobba med processen över hela projektet. Kanske skulle detta kunna vara med strukturerade möten (stand up, retrospektive etc), men också att verkligen få med hela gruppen på samma sida kring hur viktigt det är att inte tappa fokus. 

*Hur skall jag komma dit:*

Jag kommer troligtvis inte få det helt rätt nästa gång heller, utan det kommer vara ett work in progress en tid framöver. Jag ska dock använda mina lärdommar härifrån för att starta på en bättre plats än vad vi gjorde denna gången, vilket förhoppnignsvis kommer göra allt lite lättare nästa gång. Annars handlar det nog mycket om att sätta sig i rätt situationer och projekt där denna typ av metod kan appliceras på ett bra sätt, så att jag därmed får bra möjligheter att prova mig fram till vad som fungerar! 

**What is my contribution towards the team’s deliveries? That means that for the personal learning objective you will each week write down what you have achieved in relation to last week's ambition (technologies, concepts and skills learnt as well as how this was achieved), what you would like to achieve for the next week and how to make the change happen. The first week of the course you describe the current situation by motivating a learning objective. It is perfectly fine to change objective/s each week as long as you can motivate the change and you evaluate the outcome of the previous week (e.g. describing the current situation).**

*Vart jag är:* 

Mina mål har legat relativt konstant kursen igenom, och reflekteras ovan. De har kretsat kring att bli duktig på att arbeta agilt så att jag kan ta med mig kunskaperna i framtida projekt, och dessutom få en bättre förståelse kring programmering och komplexa problem i samma ändamål. Jag har i tidgare punkter redan reflekterat en del över detta, men som sammanfattning får jag ändå säga att jag är nöjd med resultatet och min strategi för att nå mina mål. Kanske har det varit extra positivt att vi stött på så många utmaningar under dessa veckor så att jag därmed kunnat lära mig mer än jag troligtvis gjort i ett projekt som bara flutit på utan några hinder. 

*Lärandemål: (Vart jag vill)*

Jag vill som sagt bli mycket bättre på framförallt det agila arbetssättet. Detta inkluderar självklart hur jag ska jobba själv, men kanske ännu mer hur jag ska få ett helt team att arbeta tillsammans på detta sätt så att allting fungerar så effektivt som möjligt. 

*Hur skall jag komma dit:*

Jag tror att det kommer handla mycket om att utveckla strategin från hur jag ska lära mig till hur jag ska hantera gruppen, eftersom att det kommmer hjälpa föga om jag drar åt ett håll samtidigt som alla andra drar åt ett annat. Jag kommer troligtvis därför behöva lära mig ännu mer om människor och hur man ska presentera processer och strategier på ett lättförståeligt sätt, och dessutom förstå i vilka situationer som vilka verktyg fungerar bäst. Jag ser fram emot att lära mig mer och bli bättre här i framtiden! 
